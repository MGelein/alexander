Tum Leontinus Gorgias, Thrasymachus Calchedonius, Protagoras Abderites, Prodicus Ceius, Hippias Eleius in honore magno fuit: aliique multi temporibus eisdem docere se profitebantur arrogantibus sane verbis, quemadmodum causa inferior  - ita enim loquebantur - dicendo fieri superior posset. his opposuit sese Socrates, qui subtilitate quidqm disputandi refellere eorum instituta solebat * verbis.